![](https://github.com/SimonTil/Brailleprinter/blob/main/Images/Color%20schemes/Brailleprinter.png)
# Project brailleprinter
_Versie 1.0 door Simon Tillema_

Nederland kent zo'n 250.000 mensen met een visuele beperking. Ongeveer 3000 mensen gebruiken braille om te communiceren.
Tegenwoordig zijn de digitale middelen voor deze groep mensen enorm, waardoor braille op papier niet veel meer voorkomt.
Het gevolg daarvan is dat middelen om braille te 'schrijven' beperkt zijn. Braille op papier wordt voornamelijk gebruikt
waar digitale middelen (zoals brailleleesregel) niet toegepast kunnen worden. Denk daarbij aan stukken tekst die tijdens
een speciale gebeurtenis voorgelezen moeten worden, muziekteksten om te zingen, (liefdes)brieven, boeken, gedichten etc.    
Het 'schrijven' van braille op papier kan op 3 manieren:
1. met een reglette en prikpen;
2. met een brailletypemachine;
3. met een brailleprinter.

De focus binnen dit project ligt op die laatste. Commercieel beschikbare brailleprinters beginnen zo rond de €3000,- Dat
is voor de particulier praktisch onbetaalbaar. Daarom is besloten een goedkope open source brailleprinter op de markt te
zetten. Met een waarde van ongeveer een tiende van commercieel verkrijgbare apparaten is dit een echte game-changer. Het
apparaat moet door ieder die een beetje technische aanleg heeft in elkaar gezet kunnen worden.

## Hoe werkt de brailleprinter
De brailleprinter wordt geleverd met een softwarepakket dat teksten naar de brailleprinter stuurt. Daarmee kan men tekst
omzetten in braille en uit laten printen.
### Brailleprinter aansluiten
De brailleprinter bevat twee kabels: een stroomkabel, die 12V (48W) vraagt, en een USB-kabel naar de computer. De kabels
zitten niet strak vast in de brailleprinter. Belangrijk is dus om er niet te hard aan te trekken. Steek de stroomadapter
in het stopcontact en de USB-kabel in de computer. Vervolgens kan het programma gestart worden. Wanneer de kabel niet op
de computer is aangesloten, draait het programma wel, maar kan logischerwijs niet geprint worden. Zodra de stroomadapter
is aangesloten, geeft de printer een piepje. Nog een piepje klinkt als de USB-kabel wordt aangesloten. De brailleprinter
is nu klaar voor gebruik.
### Programma installeren
Moet nog gedaan worden!

## Licentie
(NL) Dit project is gelicenseerd onder de Creative Commons licentie (CC BY-NC-SA). Dat houdt in:  
Je bent vrij om:  
- **het werk te delen** - te kopiëren, te verspreiden en door te geven via elk medium of bestandsformaat;  
- **het werk te bewerken** - te remixen, te veranderen en afgeleide werken te maken.  

onder de volgende voorwaarden:  
- **Naamsvermelding:** De gebruiker dient de maker van het werk te vermelden, een link naar de licentie te plaatsen en aan
te geven of het werk veranderd is. Je mag dat op redelijke wijze doen, maar niet zodanig dat de indruk gewekt wordt dat
de licentiegever instemt met je werk of je gebruik van het werk;  
- **NietCommercieel:** Je mag het werk niet gebruiken voor commerciële doeleinden;  
- **GelijkDelen:** Als je het werk hebt geremixt, veranderd, of op het werk hebt voortgebouwd, moet je het veranderde
materiaal verspreiden onder dezelfde licentie als het originele werk;   
- **Geen aanvullende restricties:** Je mag geen juridische voorwaarden of technologische voorzieningen toepassen die
anderen er juridisch in beperken om iets te doen wat de licentie toestaat.  

_Zie ook de [website van Creative Commons](https://creativecommons.org/licenses/by-nc-sa/3.0/nl/deed.nl)._  

(EN) This project is licensed under the Creative Commons License (CC BY-NC-SA). That means:  
you are free to:  
- **Share** - copy and redistribute the material in any medium or format;  
- **Adapt** - remix, transform, and build upon the material.  

under the following terms:  
- **Attribution:** You must give appropriate credit, provide a link to the license, and indicate if changes were made. You
may do so in any reasonable manner, but not in any way that suggests the licensor endorses you or your use;  
- **NonCommercial:** You may not use the material for commercial purposes;  
- **ShareAlike:** If you remix, transform, or build upon the material, you must distribute your contributions under the same
license as the original;  
- **No additional restrictions:** You may not apply legal terms or technological measures that legally restrict others from
doing anything the license permits.  

_See also the [website of Creative Commons](https://creativecommons.org/licenses/by-nc-sa/3.0/nl/deed.en)._  

## Help de ontwikkeling 
Vindt u dit een mooi project en wilt u helpen om dit project een toekomst te geven? Dat kan!
Bent u handig met programmeren (C++/C#), 3D-tekenen (SolidWorks), prototypen, of PCB-design? Neem dan gerust contact op,
zodat we samen kunnen kijken wat u kunt betekenen voor dit project.  
Wilt u helpen, maar bent u niet technisch aangelegd? Geen probleem! Daar is ook een oplossing voor! Middels een (kleine)
financiële bijdrage kunnen de ontwikkelaars meer tijd vrijmaken om te werken aan dit project! Overmaken kan via de link:
[paypal.me/drawingsimon](paypal.me/drawingsimon).  
Licentie: dit project is gelicenseerd onder de Creative Commons licentie (CC BY-NC-SA) en mag, met vermelding van auteur
onder dezelfde licentie niet-commercieel gebruikt worden.  
Ik verzoek u vriendelijk de auteur op de hoogte te stellen van het gebruik van (delen van) het project, bijvoorbeeld via
een e-mail aan [simontillema@gmail.com](mailto:simontillema@gmail.com), of op andere wijze.

## Met dank aan
Mijn speciale dank gaat uit naar mijn vriendin Anne die mij geweldig heeft gesteund in dit project.  
Verder wil ik Michael bedanken die mij meerdere malen wist te motiveren om door te gaan.